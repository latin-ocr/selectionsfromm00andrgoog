THE mnesteus Οἳ HIDAS·

llle, perosus opes, silvas et rura colebat,
Panaque montanis habitantem semper in antris.
Pingue sed ingenium mansit, nocituraque, ut ante,
Rursus erant domino stolidae praecordia mentis.
Nam freta prospiciens late riget arduus alto
Tmolus in adscensu, clivoque extentus utroque,
Sardibus binc, illinc parvis finitur Hypaepis.
Pan ibi dum teneris jactat sua carmina nymphis,
Et leue cerata modulatur arundine carmen,
Ausus Apollineos prae se contemnere cantus,
' Iudice sub Tmolo certamen venit ad impar.

Monte suo senior judex consedit, et aures
Liberat arboribus. Quercu corna caerula tanturn
Cingitur, et pendent circum cava tempora glandes.
Isque deum pecoris spectans, ‘In judice,' dixit,
‘Nulla mora est.' Calamis agrestibus insonat ille:
Barbaricoque Midan (aderat narn sorte canenti)
Carmine delenit. Post bunc sacer ora retorsit
Tmolus ad os Phoebi; vultum sua silva secuta est.
Ille caput flavum lauro Parnasside vinctus
Verrit humum Tyrio saturata murice palla:
Distinctamque fidem gemmis et dentibus Indis
Sustinet a laeva: tenuit manus altera plectrum.
Artificis status ipse fuit. Tum stamina docto
Pollice sollicitat: quorum dulcedine captus
Pana jubet Tmolus citharae submittere cannas·

Judicium sanctique placet sententia montis
Omnibus. Arguitur tamen, atque injusta vocatur
Unius sermone Midae. Nec Delius aures

10 '¹‘

 

