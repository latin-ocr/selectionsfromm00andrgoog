Β ovm·s Murfflourflosus.

Sic erat instabilis tellus, innabilis unda,

Lucis egens adr: nulli sua forma manebat,
Obstabatque aliis aliud: quia corpore in uno
Frigida pugnabant calidis, humentia siccis,-
Mollia cum duris, sine pondere habentia pondus.

cadistoa.

Hanc Deus et melior litem Natura diremit:

Nam coelo terras, et terris abscidit undas,

Et liquidum spisso secrevit ab aere coelum.

Quoe postquam evolvit, caecoque exemit acervo,
Dissociata locis concordi pace ligavit.

Ignea convexi vis ct sinc pondere coeli

Emicuit, summaque locum sibi legit in arce.
Proximus est adr illi levitate locoque:

Densior his tellus, elementaque grandia traxit, .
Et pressa est gravitate sui. circumfluus humor
Ultima possedit, solidumque coercuit orbem.

Sic ubi dispositam, quisquis fuit ille deorum
Congeriem secuit, sectamque in membra redegit,
Principio terram, ne non aequalis ab omni
Parte foret, magni speciem glomeravit in orbis.
Tum freta diffundi, rabidisque tumescere ventis
J ussit, et ambitae circumdare littora terras.
Addidit et fontes, immensaque stagna, lacusque; Ι
Fluminaque obliquis cinxit declivia ripis:
Quae, diversa locis, partim sorbentur ab ipsi,

In mare perveniunt partim, campoque recepta
Liberioris aquae, pro ripis littora pulsant.

J ussit et extendi campos, subsidere valles,
Fronde tegi silvas, lapidosos surgere montes.

 

