BOOK xl. 119

Muta quies habitat. Saxo tamen erit ab imo
Rivus aquae Lethes, perquem cum murmure labens 240
Invitat somnos crepitantibus unda lapillis.
Ante fores antri secunda papavera· florent,
Innumeraeque herbae, quarum de lacte soporem
Nox legit, et spargit per opacas humida terras.
Janua, quae verso stridorem cardine reddat, 245
Nulla domo tota, custos in limine nullus.
At medio torus est, ebeno sublimis in atra,
Plumeus, unicolor, pullo velamine tectus3
Quo cubat ipse deus, membris languore solutis.
Hunc circa passim, varias imitantia formas, 250
Somnia vana jacent totidem, quot messit aristas,
Silva gerit frondes, ejectas litus arenas.
Quo simul intravit, manibusque obstantia virgo
Somnia dimovit, vestis fulgore reluxit
Sacra domus3 tardaque deus gravitate jacentes 255
Vix oculos tollens, iterumque iterumque relabens,
Summaque percutiens nutanti pectora mento,
Excussit tandem sibi se, cubitoque levatus
Quid veniat, (cognorat enim) scitatur. At itta:
‘Somne‚ quies rerum, placidissime, Somne, deorum, 260
Pax animi, quem cura sugit, qui corda diurnis
Fessa ministeriis mulces, reparasque labori,
Somnia, quae veras aequent imitamine sormaS,
Herculea Trachine jube, sub irnagine regis,
Halcyonen adeant, simulacraque naufraga fingant. 265
Imperat hoc Juno.’ Postquam mandata peregit
Iris, abit: nequeenim ulterius tolerare vaporis
Vim poterat. Labique ut somnum sensit in artus,
Effugit, et remeat per quos modo venerat arcus.
At pater e populo natorum mille suorum 270

 

