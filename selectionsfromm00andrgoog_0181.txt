EPISTLB 01· Dusnmrtn TO HERCULES. 171

Vidit et in speculo conjugis arma sui.
Sed quid ego haec refero? scribenti nuntia venit 85

Fama, virum tunicae tabe perire meae.
Hei mihi! quid feci? Qud me furor egit amantem?
Impia, quid dubitas, Deianira, mori?
An tuus in media conjux lacerabitur OEtt3
Tu, sceleris tanti causa, superstes eris? 90
Si quid adhuc babeo facti, cur Herculis uxor
Credar, conjugii mors mibi pignus erit.
Tu qubque cognosces in me, Meleagre, sororem.
Impia, quid dubitas, Deianira, mori?
Heu devota domus! solio sedet Agrios ulto: 95
OEnea desertum nuda senecta premit.
Exsulat ignotis Tydeus germanus in oris:
Alter fatali vivus in igne fuit.
Exegit ferrum sua per praecordia mater.
Impia, quid dubitas, Deianira, mori? 100
Deprecor hoc unum, per jura sacerrima lecti,
Ne videar fatis insidiata tuis.
Nessus, ut est avidum percussus arundine pectus,
‘Hic,’ dixit, ‘vires sanguis amoris habet’
Illita Nesseo misi tibi texta veneno. 105
Impia, quid dubitas, Deianira, mori?
Jamque vale, seniorque pater, germanaque Gorge,
Et patria, et patriae frater adempte tuae.
Et tu, lux oculis hodierna novissima nostris,
Virque, (sed o possis l) et puer Hylle, vale. 110

 

